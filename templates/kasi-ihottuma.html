{% extends "base.html" %}

{% block heading %}
8. STOP käsi-ihottuman oireet
{% endblock %}

{% block content %}
<section class="page-section">
    <p>
        Käsi-ihottuma on kosketusihottumaa, jossa iho ärtyy ja tulehtuu joutuessaan kosketuksiin ärsyttävien tai allergiaa aiheuttavien aineiden kanssa. Kosketusihottumaa voi olla muuallakin kuin käsissä.
    </p>
</section>
<section class="page-section">
    <h2>
        <div class="heading-accent"></div>
        Tunnista paheneminen
    </h2>
    <ul>
        <li>Aluksi kädenselät ja sormien välit hilseilevät, perusvoiteiden tarve lisääntyy.</li>
        <li>Ongelman jatkuessa iho kutisee ja tuntuu kivuliaalta, punoitus ja ekseema lisääntyvät, ilmaantuu vetistystä ja karstoittumista.</li>
        <li>Jos ihottuma kroonistuu, iho hilseilee, paksuuntuu ja ihossa on kivuliaita pykimiä.</li>
    </ul>
</section>
<section class="page-section">
    <h2>
        <div class="heading-accent"></div>
        Tunnista pahentavat tekijät
    </h2>
    <ul>
        <li>Saippuan, pesuaineiden, öljyjen tai liuotinaineiden käyttö (kotona myös ruuanlaitto, tiskaaminen, hiustenpesu)</li>
        <li>Märkätyö (vesikontakti, käsien jatkuva kastuminen, hautuminen suojakäsineissä)</li>
        <li>Mekaaninen ärsytys (käsien iholle päivän aikana kohdistuva rasitus)</li>
        <li>Muita ärsykkeitä voivat olla tuoreiden elintarvikkeiden käsittely, lika ja pöly, liiallinen kuumuus tai kylmyys.</li>
        <li>Atooppinen ihottuma altistaa käsi-ihottumalle.</li>
    </ul>
</section>
<section class="page-section">
    <h2>
        <div class="heading-accent"></div>
        Estä paheneminen
    </h2>
    <ul>
        <li>Hoida keskivahvalla tai vahvalla kortisonivoiteella 1–2 kertaa päivässä kunnes ihottuma on parantunut, oireiden vaikeuden mukaan 2–6 viikon ajan. Tarvitset lääkärin reseptin.</li>
        <li>Käytä perusvoidetta säännöllisesti. Pese käsiä mahdollisimman vähän saippualla, pese perusvoiteella (voidepesu).</li>
        <li>Vältä tiukasti ärsyttäviä tekijöitä niin kotona, työssä kuin vapaa-aikana.</li>
        <li>Suojaa kädet. Käytä jaksoittain tiiviitä suojakäsineitä, vedä alle nurinpäin käännetyt puuvillakäsineet. Vaihda aluskäsineet heti, kun ne kostuvat.</li>
    </ul>
</section>
<section class="page-section">
    <h2>
        <div class="heading-accent"></div>
        Käsi-ihottuman jatko-hoito
    </h2>
    <p>
        Käsi-ihottuma on hoidettava alkuvaiheessa tehokkaasti kroonistumisen estämiseksi. Mikäli altistut aiheuttaville tekijöillä jatkossakin, muista asianmukainen suojautuminen ja ylläpitohoito. Pienetkin ärsykkeet saattavat pitää ihottumaa yllä.
    </p>
</section>
<section class="page-section">
    <h2>
        <div class="heading-accent"></div>
        Ylläpitohoito rauhallisessa vaiheessa
    </h2>
    <ul>
        <li>Akuutin vaiheen jälkeen tarvitset ylläpitohoitoa muutaman kuukauden ajan, jotta ihottuma ei uusi. Kroonistuneissa tapauksissa hoidon on oltava jatkuvaa.</li>
        <li>Ylläpitohoidossa käytetään keskivahvaa tai vahvaa kortisonivoidetta 2 päivänä viikossa (esimerkiksi maanantaina ja torstaina).</li>
        <li>Vältä ärsyttäviä tekijöitä ja käytä perusvoidetta säännöllisesti.</li>
        <li>Jos sinulla on atooppista ihottumaa, käsi-ihottumaa voivat pitää kurissa myös limuusivoiteet eli takrolimuusi tai pimekrolimuusi esim. 2 päivänä viikossa 1–3 kuukauden ajan.</li>
    </ul>
</section>
<section class="page-section">
    <h2>
        <div class="heading-accent"></div>
        Käsi-ihottuma voi olla allergista
    </h2>
    <ul>
        <li>Jos kortisonivoiteet eivät kunnolla auta, vaikka vältät ärsykkeitä.</li>
        <li>Jos työskentelet riskiammatissa, kuten keittiötyössä, siivojana, terveydenhuollossa tai parturi-kampaajana.</li>
        <li>Kosmetiikka- ja hygieniatuotteiden sisältämät hajusteet ja säilöntäaineet tai suojakäsineiden kumikemikaalit voivat aiheuttaa ns. viivästynyttä allergiaa.</li>
        <li>Ruoka-aineet keittiötyössä ja eläinten hilse maataloudessa voivat aiheuttaa välitöntä kosketusallergiaa (proteiinikosketusihottuma).</li>
        <li>Jos allergiaepäily herää, tarvitaan erikoislääkärin johdolla tehtäviä ihotestauksia (ns. lappukokeet, ihopistokokeet).</li>
        <li>Paljon on myös käsi-ihottumaa, jolle ei löydy selvää allergista syytä.</li>
    </ul>
</section>
{% endblock %}
