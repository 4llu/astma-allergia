{% extends "base.html" %}

{% block heading %}
6. STOP lapsen atooppisen ihottuman oireet
{% endblock %}

{% block content %}
<section class="page-section">
    <h2>
        <div class="heading-accent"></div>
        Tunnista paheneminen
    </h2>
    <ul>
        <li>Perusvoiteen tarve lisääntyy, iho on kuiva.</li>
        <li>Kutina lisääntyy, ihoa polttaa ja kirvelee.</li>
        <li>Ihon punoitus ja ihottumaläiskät lisääntyvät, esiintyy ihorikkoumia.</li>
        <li>Ihottuma vetistää ja karstoittuu.</li>
    </ul>
</section>
<section class="page-section">
    <h2>
        <div class="heading-accent"></div>
        Hoida paheneminen
    </h2>
    <ul>
        <li>Kun hoitona on mieto kortisonivoide, voitele ihottumakohtia 1–2 kertaa päivässä 5–7 vuorokauden ajan. Jatka samalla voiteella 3–5 vuorokauden jaksoissa pitäen välillä vähintään hoitojakson pituisia taukoja. Voit hoitaa muun ihokohdan ihottumaa, vaikka toisessa kohdassa voide on tauolla.</li>
        <li>Kun hoitona on limuusivoide, pimekrolimuusi, voitele ihottumakohtia 2 kertaa päivässä kunnes ihottuma on parantunut. Tähän voi mennä useita viikkoja. Jos ihottuma palaa, aloita hoito heti uudelleen. Jos pimekrolimuusin teho ei riitä, käytä pahenemisvaiheessa lisäksi mietoa tai keskivahvaa kortisonivoidetta.</li>
        <li>Kun hoitona on voimakkaampi limuusivoide, takrolimuusi, voitele ihottumakohtia 1-2 kertaa päivässä, kunnes ihottuma on parantunut. Pidä iho oireettomana jatkamalla voitelua 1 kerran päivässä 2 päivänä viikossa (esim. maanantaina ja torstaina) useamman kuukauden. Jos ihottuma palaa, voitele taas joka päivä 2 kertaa päivässä, kunnes ihottuma on parantunut.</li>
    </ul>
</section>
<section class="page-section">
    <h2>
        <div class="heading-accent"></div>
        Hoito-ohjeet
    </h2>
    <ul>
        <li>Ihottuman ollessa paha kortisoni- tai limuusivoidetta käytetään 2 kertaa päivässä. Ihottuman alkaessa parantua 1 voitelukerta riittää. Kortisoni- ja limuusivoidetta ei suositella käytettäväksi samaan aikaan. Limuusivoiteita ei yleensä käytetä alle kaksivuotiaille.</li>
        <li>Ihoa hoidetaan lisäksi tarpeen mukaan perusvoiteella 1–2 kertaa päivässä. Ihottumakohdille laitetaan ensin hoitovoidetta ja tarvittaessa perusvoidetta noin 1-2 tunnin kuluttua. Perusvoidetta voi myös laittaa aamulla ja hoitovoidetta illalla. Jos perusvoiteita laitetaan samaan aikaan lääkevoiteiden kanssa, lääkevoiteiden teho heikentyy. Perusvoiteen tarve usein vähenee, kun ihottuma rauhoittuu.</li>
        <li>Kasvojen ihon hoitoon limuusivoiteita voi käyttää pitkiä aikoja, mutta kortisonivoiteita vain lyhyinä jaksoina (alle 2 viikkoa). Kortisonivoide voi ohentaa ihoa pitkäaikaisessa käytössä.</li>
        <li>Limuusivoiteet voivat aiheuttaa hoidon alussa kuumotusta ja kihelmöintiä. Hoitoa ei tule keskeyttää sen vuoksi! Hoito aloitetaan tämän vuoksi iltapäivällä, ei juuri ennen nukkumaanmenoa. Kun ihottumaa alkaa parantua, kuumotus katoaa. Siihen auttaa parasetamoli tai ibuprofeeni (annostelu iän ja painon mukaan) kerran päivässä tuntia ennen ensimmäistä rasvausta.</li>
        <li>Kortisoni- ja limuusivoiteet laitetaan vasta illalla, jos päivä vietetään voimakkaassa auringossa. Valohoitoja ja limuusivoiteita ei yleensä yhdistetä.</li>
    </ul>
</section>
{% endblock %}
